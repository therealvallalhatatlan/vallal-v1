Valami kezdődik. Csiklandós érzést érzek a gyomorszájam környékén. Érzem, ahogy lassan szétárad bennem a melegség. Minden sejtemet átjárja valami földöntúli nyugalom.

Úristen... szóval ilyen.

Mintha puha párnák között lennék.
Minden iszonyú kényelmes. 

Micsoda zűrzavar volt eddig a fejemben. 
Most mindent látok. Tűpontosan látok mindent. 
Már értem. Már mindent értek.

Az arcomhoz nyúlok. Eszméletlenül jól esik hozzáérni a bőrömhöz. Lassan beletúrok a hajamba csak hogy kiróbáljam milyen. Felszikráznak a neuronjaim és kiráz a hideg.

Úristen. Dorombolok? Igen valami olyasmi... 
Nem tudom én mozgok-e lassan vagy az idő lassult le. 
De egyáltalán nem is érdekel.

Bé mintha kitalálná mit akarok, és egy égő cigarettát nyújt felém. Vagy én nyúlok az ő cigijéért? Mióta tart ez a pillanat? Mindegy, nem fontos. Nem fontos.

Beleszívok. Bazdmeg ez dejó... mindig is útáltam a füstjét de most mintha minden slukkal újabb és újabb szeretethullámok öntenének el. Hát...  ez nem véletlenül kurvára illegális. 
Ez túl jó. Ez egy másik dimenzió. Mintha hirtelen a Tesz-Vesz Városban lennék, ahol minden magától értetődő, mindenki ráér, mindenki mindenkit szeret, és minden olyan egyszerű.

- Jól vagy? - kérdezi aggodalmasan Bea.
- bazmeg nyuszi…

A csupasz padlón ülünk, a töküres Bem-rakparti lakásban. 
Semmi szükségünk bútorokra. Pihe-puha a padló. Minden tökéletes. hallom a sirályokat a Duna felől... 
sirályok? vannak itt sirályok? 
még sose vettem észre…

- akkor most én is!

Beát nem tudtam lebeszélni, hogy kipróbálja. 
És akkormár jobbnak láttam ha én szívok egy csíkot előtte, és döntse el az állapotomat látva, ő akarja-e. Gondoltam ez eggyel jobb, mintha mindketten megpusztulnánk az első alkalommal.

- fú nem szabad ebből rendszert csinálni nyuszi... nem szabad.. nem szaba ... 

Lassú, komótos mozdulatokkal, halál precízen tekerek egy cigit. Közben Bea többször bököd, meg csikiz valamiért, amitől nevetek mint egy óvodás. 
Ja hogy ne szarozzak már....
Kiállunk az erkélyre, késő éjjel van, töküres a rakpart, szemben a kivilágított pesti oldal a parlamenttel, a Dunán sétahajók, mintha egy képeslapot néznénk. 

A falnak dőlünk és rágyújtok a cigire. Beleszívok egy párat, és átadom Beának. Ő is beleslukkol, látom rajta, oké, semmi extra. A szájához emeli újra, beleszív, majd ahogy fújja ki... érzem, hogy szép lassan csúszunk le a falról...

Puha párnák közé süppedünk. Újra hallom a sirályokat. A sétahajók csobogása, egy dudáló taxi, részeg brit turisták nevetése, minden egy tökéletes harmóniába áll össze. Összeölelkezve kucorgunk a földön, és egyikünk sem képes megszólalni. Hallgatjuk a sirályokat, ahogy repkednek körülöttünk. 

Otthon vagyok. Megérkeztem. 

És tudom,  hogy már soha többé nem fogom ugyanolyannak látni a világot.
