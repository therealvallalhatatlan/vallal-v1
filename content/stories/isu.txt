Asztapicsa mekkorák a pupilláim.
A hónom alá csapom a Numark Mixtrack Pro keverőm, és rohanok dolgozni.
Este nyolc óra van, kezdődik az éjszakai műszak. 
A netkávézóba megyek, ott kell tartanom a frontot reggelig. 
A lényeg, hogy ne rabolják ki, és ne öljenek meg senkit aznap éjjel amikor én vagyok. 

Három vagy négy napja LSD-t microdosingolok, már ahogy az sikerül a kis papírfecnikkel. 
Inkáb azt mondanám totál kész vagyok és még aludni sem tudtam az őrült álmaimtól ezekben a napokban.
De egy nyóckerbeli éjjel-nappali internetkávézó pultosának ez az ideális tudatállapot.
El kell viselni valahogy.

A nappali műszakos csaj sírva fogad.
Nem azért mert elkéstem, a töke tele van.
Valaki egy örökbefogadási nyilatkozatot akart hamisíttatni vele, amit ő visszautasított ezért megtépték a haját. 
Fasza. Leváltom gyorsan és beállok a pultba. 

A vendégek várnak türelmesen amíg összeszerelem a hangrendszert. 
Ez már az éjszakai műszak barátocskáim.
Itt mások a szabályok.

- parancsolj!
- internetezni szeretnék.
- hatos gép, itt a kártyád.
- parancsolj!
- kávét kérek.
- nincs kávé. 
- parancsolj!
- fénymásolni szeretnék.
- ott a gép. parancsolj!

Ez így megy éjfélig, fél egyig, onnantól már csak a törzsvendégek maradnak.
Ilyenkor már felteszem a pénztárgép mellé a pultra a lábam, és kényelmesen hátradőlök a forgószékemben. 
Egy cigaretta landol a homlokom ahonnan az ölembe pottyan.

- kijössz cigizni?

Isu az, az egyik törzsvendég, aki minden kibaszott éjjelét itt tölti. 
Fasz tudja mit csinál, igazából nem is akarom tudni. 
De bírom a srácot, őszinte gyerek. Kimegyek. 

- Mennyi a galéria?
- A fenti galériára gondolsz? 
- Arra ja. Kiadod pár órára? 
- Hogy érted?
- Egy megbeszélés lenne itt. Pár haver. 
- Nem Isu, ezt nem tehetem. 
- Egy óra max. 

Látványosan, ahogy a romák szokták, leszámol húszezer forintot és a kezembe nyomja. 

- Egy óra csak tesó.

Nincs időm tiltakozni, mert egy dudáló autókonvoj érkezik a körúton, élén egy fehér mercedesszel. 
A mercedes lelassít elöttünk, vészvillogóval megáll, és fehér öltönyös takbaszakadt cigányok szállnak ki belőle, 
az egyiknek aranyozott szamurájkard lóg az oldalán. 
Egyenesen felénk lépdelnek, már messziről ölelésre tárt kezekkel.

- Testvérem Isukám!

Dolgozik bennem az LSD, úgyhogy mindez normálisnak tűnik. 
Megkérem a fővezért, hogy tegye le a kardját, és felengedem őket a galériára. 
Csöndben beszélgetnek, míg az egyik leszól, 

- van egy vga-kábeled? 

persze, van, feladom neki. Valami prezentációt tartanak. 

Kimegyek cigizni, Isu kint áll. 

- ez most a valóság? - kérdezem.
- igen az - vihog - jó, mi?

