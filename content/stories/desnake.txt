A tízes évek elején gyakran rendelgettem a darknetről ezt-azt. 
Silk Road, Alphabay, Dream Market, sorra nyíltak a sötét piacterek ebben az átmeneti időszakban. 
A hatóságok teljesen tehetetlenek voltak.

Csodálatos évek voltak, rettenetesen élveztem.
Az összes barátom elmartam magam mellől és remeteként éltem egy fészerben, növények és számítógépek között, de minden percét élveztem. Mindent kipróbáltam közben.

Megőrültem? Lehet megőrültem.

Fölrántok egy csíkot és reszkető kézzel rágyújtok egy spanglira. Üvölt a zene. A szívem kalapál. Nem emlékszem mikor aludtam utoljára. A csajom selyemköntöse rajtam mert ő elutazott a szüleihez. Hiányzott. Felvettem. Kiégettem több helyen.

És valószínű meg is őrültem.

Hat órája nézem magam a tükörben. 
Nem ismerem fel ezt az alakot. 
Személyi igazolványa sincs. 
Egy tiszta pillanata nincs.

Nem akarja a valóságot. 
Egy sokkal vadabb valóságot teremt magának. 

Megőrült. Ki ez a fickó? 
Mi ez a csöngés? Csöngetnek?
Összerántom magamon a köntöst. 

Csöngetnek. 
A postás lesz az. Remélem a postás. 

Kiszaladok a kapuhoz és próbálok normális benyomást kelteni miközben a helyét változtatja minden körülöttem. 

- reggelt', magának jött.

Átnyújt egy vaskos borítékot.

- Hollandiából.

Teszi hozzá ami azonnal felkelti a gyanakvásomat. Tudja vajon? Sejti? De csak továbbhajt a motorral. Egy küldemény vagyok a sok közül. 
Beslattyogok a hónom alatt a csomaggal. 

Mint egy kisgyerek a cukorkaboltban, úgy érzem magamat. 
Felbontom a buborékfóliás borítékot, benne egy zenélő karácsonyi képeslap figyel. Június van. 
Ketté nyitva egy mylar fóliázott zacskó van benne, benne egy ziplockos tasakban pár darab ecstasy, és egy kisebb tasak fehér por. 

Úgy meghatódom, hogy a könnyem is kicsordul.
Köszönöm DeSnake. 
Neked is boldog karácsonyt!
Ott a túlvilágon.
