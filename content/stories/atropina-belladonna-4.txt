Állok a kórház előtt, abszolút nem ismerős. Sosem jártam még itt bazdmeg. Veszek egy nagy levegőt és benyitok a hatalmas kapun. Valószínűleg rendőrök várnak rám, akik le fognak tartóztatni. Hát ezt elbasztad haver. Megkérdezem a portást.

- Elnézést, akiket öö.. túladagolás miatt...
- klinikai toxikológiai osztály földszint jobbra!

Illedelmesen megköszönöm, és mintha csak látogatóba mennék végigsétálok a kihalt folyosón. Az egyik kórterem ajtaja nyitva, és amikor elmegyek előtte valaki utánam kiált,

- héé anarchia kapitány!

Hozzám beszél? Belesek az ajtón, két sorban vaságyak rajtuk magatehetetlen emberek. A szemközti ágyon egy hosszú raszta hajú faszi ül és vigyorog rám eszelősen.

- Nem emlékszel semmire mi?
- hát nem igazán...
- hallod kitépted az infúziót és az ablakon akartál kimenni, alig találtál ki a szobából :D mi a szart nyomtatok?!
- nem emlékszem. De... hogy?
- á innen mindenki így távozik. Még örülnek is neki, ha nincs annyi papírmunka.

Értem. Elköszönök a faszitól és próbálok valami orvost vagy nővért találni. Sokáig bóklászok a folyosókon mire végre találok egy fehér köpenyes dokit.

- Elnézést, tudna segíteni?

Felémfordul és összehúzott szemöldökkel, megvetően néz rám.

- Jó volt a buli?
- hát... nem annyira.
- újra kellett éleszteni magát, tud róla?

Basszus... meg sem tudok szólalni.

- valószínű néhány bordája is eltört. A kis barátnőjét meg le kellett szedálni miután megtámadta a nővéreket.
- elnézést.. vagyis köszönöm... öhm... nem tudja véletlenül...volt nálunk egy táska.
- rendőrök hozták be magukat, őket kérdezze. A nővérszobában megkaphatja a zárójelentését.

Ezzel sarkon fordul és otthagy. Hát ez elég gáz, kibaszott gáz. Most mit csináljak? 
Sétáljak be a rendőrségre, hogy hol a drogokkal teli strandtáskánk? Várjam meg amíg ránktörik az ajtót? Bazdmeg bazdmeg bazdmeg, hogy jövök ki ebből...

MIÉRT VAGY EKKORA FASZ???

Oké, nincs más választásom. Ezt elbasztad barátom, és neked kell elvinni a balhét. 

Szóval most megyek és besétálok az V. kerületi kapitányságra. Kurvaélet basszameg... semmitől nem félek jobban mint a rendőrségtől. Bezárnak egy szűk, büdös cellába. Többé nem vagyok ember csak egy rab. Megfosztanak a szabadságomtól és bármit megtehetnek velem. 

Ne nyafogj te idióta fasz. Ezt benézted. Tessék itt álsz a rendőrörs előtt. Azt akarod Beát hurcolják meg, mert te egy gyáva szar vagy? Menj be és add föl magad, ez a legjobb amit tehetsz. 

Belépek az épületbe, nagy sürgés forgás, mindenhol egyenruhás emberek. Odamegyek a recepcióhoz vagy mi a fasznak hívják.

- Elnézést öö...
- gyere már Sinya nézd ki van itt!

Összecsődül egy csomó rendőr és nevetgélve méricskélnek.

- Hát téged már ki is engedtek?
- olyasmi. Csak szeretném megköszönni...
- hát szépen kiütöttétek magatokat. Az út közepén ültetek. Kis híja volt, hogy nem gázoltak halálra titeket.
- elnézést.
- elnézést... behoztunk titeket az örsre. Itt ültetek, amíg le nem fordultatok a székről.
- tényleg sajnálom... nem tudja, volt nálunk valami cucc, izé, úgy értem ilyen táskaféle?
- nem volt nálatok semmi. Se papírok se semmi. Itt a jegyzőkönyv, töltsd ki és írd alá. Majd még lehet lesz néhány további kérdésünk.

Reszketeg kézzel aláírom a papírt, illedelmesen elköszö-nök, de amíg ki nem jutok az épületből azt érzem bármikor rámvethetik magukat. Csak vicceltünk drogosgeci, most megrohadsz a sitten! 
De nem, senki nem jön utánam és én kisétálok az épületből. Megcsap a forró aszfalt szaga, csicseregnek a madarak, susognak a Kecskeméti utca fáinak levelei, autóduda, benzingőz... kint vagyok.

Úgy tűnik ezt megúsztuk. Valaki lenyúlhatta amíg az út közepén pihengettünk. Mindenünk abban a kibaszott strandtáskában volt, de hálás vagyok neki.

Használd egészséggel cimbora, köszönöm! Köszönöm!