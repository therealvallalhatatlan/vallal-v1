Minél magasabbra szállsz, annál mélyebbre zuhansz, így aztán az én és a hozzám hasonlók életét folyamatos, nagy amplitúdójú hullámhegyek és hullámvölgyek tarkították.

2001. telének egyik éjszakáján épp egy ilyen brutális hullámvölgyben voltam, és levegőért kapkodva kapaszkodtam föl egy szinte már függőleges utcán a XII. kerületben.

Nem indult a kocsim, busszal jöttem fel ameddig tudtam, és legalább fél órája gyalogolok már a hófúvásban. Látom a havon, hogy csöpög a vér az orromból, mert egy faszfej szilánkosra törte pár napja az orrnyergemet. 

Egyik szemem bevérezve, kificamodott a vállam amit hárman raktak a helyére, szóval elég moslékul nézhetek ki, és úgy is érzem magam.

A kórházban úgy-ahogy összeraktak, nem tartottam 
igényt plasztikai sebészre így aztán rátettek egy pici ragtapaszt keresztben az orromra, majd saját felelősségre azonnal távoztam is. 

Mivel az orrom most felejtős, wiszkivel kúrálgatom magamat, de erre meg még nem igazán állt rá a szervezetem. Kicsit szédülök, de legalább nem fázom, ahogy állok a kibaszott hóesésben a János-hegyi villa kétszárnyas kovácsoltvas kapujában, ahova egy fontos csomagot kell leszállítsak.

Röhöghetsz ezen, de nagyon is fontos csomagok voltak ezek, amiken sok minden múlhatott. Egy tárgyalás sikere, egy romantikus vagy bulizós este, oltári chemsex buli a srácokkal, egy üzleti deal megünneplése, vagy csak szimpla otthoni sztondulgatás, ránk elengedhetetlen szükség volt. Ha megszerzem, lehet életed legjobb élményét kapod, ha meg bukok, akkor az életemmel felelek érte, és ezt te sosem fogod megtudni.

Ez nekem fair trade-nek tűnt. Ez nyilván valami agyi rendellenesség, normális ember nem gondolkodik így, de én ezzel az idióta setuppal születtem. Felcsöngetek a kaputelefonon.

- Nyitom, állj be a garázsba!

Jó majd beállok a garázsba... faszom. Megvárom amíg lassan kinyílik a kovácsoltvas kapu, és elindulok felfelé a hófúvásban a végtelennek tűnő szerpentinen. Az út mellett 3 méteres sövény, és percekig tart mire fölérek a kivilágított luxusvillához. A garázsban egy pink Mini Morris és egy fehér Range Rover, de én inkább a főbejáratot választom.

Egy Stázi nevű alakhoz vagyok hivatalos, akivel már többször találkoztam, és minden alkalommal frászt kaptam tőle. Behízelgően nyájas és kedves volt, miközben letapogatott az összes érzékszervével, kielemezte a gyengeségeidet, ellened fordította és kiszívta a véredet szép lassan ha nem vigyáztál.

Állítólag a nagyapja Hitler mellett szolgált, rettegett államvédelmi tiszt volt a belső elhárításnál, azaz a többi nácit figyelte, hogy elég nácik-e, és hidegvérrel eltüntette azt, amelyik nem volt elég náci. Ahogy azt Stázi is teszi.
Imádott rejtvényekben beszélni, kifinomultnak és előkelőnek mutatta magát, pedig alapvetően egy salgótarjáni srác volt, aki egy cigánygettó közepén nőtt fel szőke-kékszemű meleg srácként, valami már itt elbaszódhatott benne, és a hatalom meg a rengeteg lóvé nem javított ezen. Nem kedveltem.

Lesöpröm magamról a havat és becsöngetek az ízléses adventi koszorúval díszített hatalmas bejárati ajtón. Nagy sokára kinyílik, és Stázi áll ott a nappaliból kiáradó melegben egy vörös kimonóban, pezsgőspohárral a kezében.

- úristen te honnan jöttél… ?

Izgatott szemmel, perverz kíváncsisággal többbször is végigmér, majd undorodó arccal megkér.
- Megtennéd, hogy leveszed a cipődet?

Leveszem, és mivel nem akarom a többi felakasztott kabátot összehavazni, ledobom a kabátomat csak úgy földre, magam mellé. 

Az épületből és az ott tartózkodásomból nem sokra emlékszem, mert ahogy beértem a melegbe azonnal fejbebaszott a whiskey amihez ugye nem voltam hozzászokva, de azért megpróbálom összeszedni.

Egy komoly buliba csöppenek. Valaki a kezembe ad egy cigit. A falakból lüktető house szól, minden helységben más és más. Megkínálnak valamivel valami idegen arcok, amiből szippantok egyet a vérző orrom ellenére. Az egyik szoba közepén egy fürdőkád áll, amiben egy meztelen csaj fürdet egy másikat, körben kanapék kis asztalokkal.

Egy pincér a kezembe nyom egy pohár pezsgőt, és látom Stázia távolból int felém, hogy kövessem már, majd eltűnik egy ajtó mögött. Megtapogatom az oldalzsebemet megvan-e még amit hoztam, és próbálom felidézni Stázi melyik ajtóban tűnt el.
#Disclaimer#

Ez a sztori egy (igazoltan) idegrendszeri fejlődési rendellenességgel született ember fejében zajlott le először 25 évvel ezelőtt, aki azóta bizonyos dolgokra rosszul, más dolgokra meg egyáltalán nem emlékszik. Emellett a szervezetében ezidőtájt minimum 4 féle drog volt kimutatható, szóval nem lehet készpénznek venni a szavait. 

Ez csak az én valóságom, vagyis amit az elcseszett agyammal érzékeltem belőle. Fikció.

Elkövettem azt a hibát, hogy bizonyos neveket nem változtattam meg. Mivel nem vagyok író, csak olyan dolgokat tudok leírni amik valóban megtörténtek, és ha megváltoztatom valakinek a nevét, már az egészet nem érzem többé hitelesnek.

Szóval üdv az olvasók közt Stázi! 
Azt írtam, hogy nem kedveltelek, de ez nem jelenti, hogy mások ne kedveltek volna. Biztos voltak olyanok.

Ezt a vonalat ígérem lezárom, de azért befejezem a sztorit. Arcokra már úgysem emlékszem. Ahogy a medencére meg a kártyaszobára sem. De komolyan, amikor megláttál bevert pofával, gondoltad volna, hogy ilyen jó a hosszútávú memóriám? De csak arra emlékszem, amire akarok. 
Vágod ez ilyen speckó adhd-s cucc ;)

De hadd folytassam a történetet. Már amennyire lehet. Nyilván eddigre már eléggé vállalhatatlan állapotba kerültem és azonnal elfelejtettem melyik ajtóban tűnt el Stázi. Találomra benyitottam az egyiken. 

Azt hallucináltam, hogy tangabugyis tizenéves srácok masszíroznak valami vén faszt, aki ismerős volt valahonannan a TV-ből ahogy rámmordult,

- Te jó ég, ez meg ki az isten??

Nyilván nem egy parlamenti közvetítésben láttam, hanem valami sorozatból lehetett ismerős. 

A második ajtó mögött nem volt semmi, sőt második ajtó egyáltalán nem volt. :|

De megtaláltam a helyes ajtót, ahol öltönyös, kigombolt inges, atlétatrikós illetve nadrág nélküli úriemberek kártyáztak tök normálisan. Játékpénzben persze, és nem volt ott semmi furcsa még ezen kívül. Kinek mi a furcsa persze, hidd el én pontosan tudom milyen furcsának lenni. 

A bizarr jobban illik arra amit ott láttam, vagy még inkább az, hogy betegesen perverz. Embertelen. Gonosz. 

Én csak egy drogos vén bolond vagyok Stázi, teljesen ártalmatlan. De ez a “beavatás” hallod... 100% a te ötleted volt, annyira kínos, rideg, és embertelen. De működik, igazad van. 

Szörnyeket, nyomorékokat hoztok létre, de ez tartja össze a szövetségeteket. A közös szégyen, a közös megaláztatás. A bőrötökbe, húsotokba égő izzó bélyeg, ami kiégette belőletek az  emberséget, az együttérzést, és minden pillanatban figyelmeztet titeket, hogy a lelketek már kurvára, soha többé nem a tiétek. 

Nem akarom azt mondani, hogy csak egy pszichopata homofób buzeráns faszfej vagy Stázi, mert nem lenne igazságos. A sérüléseid tettek azzá amikről nem tehetsz, de arról igen, hogy képtelen voltál begyógyítani magadban ezeket.

Régóta ismerlek, megtehetted volna, bármilyen lehettél volna, olyan vagy mint egy kaméleon. De te méregfogakat meg hegyes karmokat növesztettél. Pedig odaadtam a matchboxomat hogy ne pityeregj. A földhöz vágtad és elküldtél a picsába. Leszarok én már mindent Stázi, de nyugalom, nem vagyok hülye. Egész jól tudok már előre tervezni. 

Ezt csak így kiokádtam magamból ki tudja hanyadik akármim után. Mint ott a medencénél is tettem aznap, ami valóban ciki volt, restellem azóta is. 

Bocs, nem tudtam, hogy Annabella a húgod. De pár nap múlva egy karcolás nélkül visszavittük a Mini Morrist, leszámítva azt a pár apróságot. Peace.
