Egy buliba vagyunk hivatalosak. Nem igazán van kedvem hozzá, mert totál nem az én társaságom. Gazdag, agyonszteroidozott gyúrós figurák, akik kokón és tömegnövelőkön élnek. Nem azok a szerencsétlen arcok, akikkel már úgy-ahogy megismerkedtem.

- mit vigyünk mucikám?
- á max füvet magunknak, minden tele lesz.

A For Sale Pub-ban lesz az esemény, és Csimpinek, az ötker egyik hát öö.. kiemelkedő figurájának lesz a szülinapi páréja. Bea külön felhívja a figyelmemet, hogy ezt most ne basszuk el, a felkészülés a bulira nem érhet véget azzal, hogy otthon maradunk és nézzük az HBO-t betrippezve. 

Okéoké, valahol bírom én is ezt a társaságot, vadak és kísérletezők, csak ezt valahogy kibaszott alpári módon tudják csak előadni. Bea kikerázza magát, én meg tekerem a cigiket, húzom a csíkokat hogy végre megtaláljuk a frekvenciát amivel már elindulhatunk.

A For Sale egy nagyon fura hely volt akkoriban. Keveredtek a külföldi túristák, kokós topmenedzserek, leszakadt junkiek, csak úgy beesett emberek, és adott egy pofont az egésznek, hogy Dönci játszott ott, a 80-as évek undergroundjának egyik legnagyobb idolja, aki több-kevesebb sikerrel próbál a 2000-es években is maradandót alkotni.
Hangulatos hely volt. 
Bokáig földimogyó héjban bóklászhattál, nem igazán voltak szabályok, és mindent elnéztek nekünk. Hajnali kettő fele sikerül odaérnünk, addigra már mindenki kibontakozott, őrülten táncolt, sírt a wc-ben, poharakat tört valami vélt sérelem miatt, szóval mindenki jól érezte magát.

- Helló buzigyerek hát még mindig együtt vagytok?
- helló Csimpi, együtt vagyunk ja. Boldog szülinapot!

Átnyújtom a Bea által összekészített kis ajándékkosarat, speed, fű, egy üveg bor és egy kis kokain, mellette egy kézzel írt képeslap, hogy Boldog Szülinapot Csimpikém.

- Ma szétbaszok mindent tesókám! 45 éves vagyok bazdmeg, 45!!!
- az szép!

Látom rajta, hogy nem viccel, diszkrét fehér nyálcsík szárad a görcsbeállt szája körül, és a pólóján hat embernek elegendő cucc fehérlik. Hajrá Csimpikém, fasza bulinak ígérkezik! Bea azonnal elvegyül, én meg egy ismerős, öltönyt viselő arcot veszek észre a tömegben.

- Szevassz Gabikám, hát te?
- itt dolgozom! Már vagy két hete bazdmeg, és még mindig nem rúgtak ki!

Az egyik vásárlóm az, aki hajnali háromkor is képes felhívni, hogy szarul van, és azonnal segítsek.

- Nagy vagy! Kaphatok egy sört meg egy bloody maryt Beának? Köszi!

A buli közben szintet lép. Dönci a pultnál sörözik, és átveszi az alternatív gitár-muzsikát a techno és a trance.

Whum-bucc whum bucci Whum-bucc whum bucci. 

Ettől én is sokkal jobban érzem magam. Megtelik energiával a hely. Mindenki újrakonstruálja magát a tánctéren. Valami forradalmi dolgot csinálunk. Nem érvényesek már a régi szabályok. Amit létrehozunk ott nincsenek szabályok. Legyél önmagad. Kapcsolódj másokkal. Szedd szét magad, hogy újjászülethess.

Iszom a söröket, ki tudja hanyadik cigi jár körben. Csimpi és a társasága őrülten szeletel, befeszülnek a bicepszek és feszülnek az atlétatrikók. Egyszercsak bámm. Leáll a zene. Csimpi eszelősen kikerekedett szemekkel bámul ki merte ezt megcsinálni.

- Rendőrség!! Mindenki tarkóra tett kézzel álljon a falhoz!

Ó a faszomat. Ez egy razzia. Vagy 30 egyenruhás rendőr özönlik be a helységbe. Jobbnak látom, ha én is felteszem a kezem, és gyorsan kiköpöm a számból a spanglit.

- Nem mozog, falhoz áll!

Hátranézek és a vállam fölött látom, Csimpi ezt nem igazán így gondolja.

- Gyeertek gecik!! Szétbaszom a pofátokat!! szétbaszom a pofátokat gecik gyertek csak!!

Valami bekattan nála, és egyre jobban beleéli magát. Körbeveszik a rendőrök és megcélozzák a fegyvereikkel. Csimpi egy kicsit sem vesz vissza, és tébolyult tekintettel, boxoló pózba vágja magát.
- Ezt basszátok meg gecik!!

Totálisan őrült fejjel, önkívületben, szanaszét baszva beveszi a hüvelykujját a szájába és leharapja bazdmeg. Leharapja a hüvelykujját, és kiköpi a tánctér közepére. Spriccel a vér, a rendőrök lefagynak pár percre, úgyhogy pont van annyi időm hogy elkapjam Beát és kirángassam az utcára. 

Fussunk bazdmeg, gyere már!! Még halljuk a ricsajt, ahogy rávetik magukat a zsaruk Csimpire és próbálják leállítani. De ezt már nem várjuk meg. Futunk végig a Múzeum körúton, amíg haza nem érünk és bezárjuk az ajtót magunk mögött.
