Úgy negyedkiló heroin van a csomagban. 
Próbálok nem arra gondolni, hogy most baszom el az egész életemet. Vagyis hát mindkettőnként. 
Mindegy, valahogy meg kell oldani ezt a helyzetet.

- Bea te ismersz heroinistákat?
- nem.
- az fasza...

Megmondom én sem forogtam ilyen körökben. Soha nem is akartam, és másokhoz hasonlóan én is mélyen megvetettem ezeket az elcseszett figurákat. De nem adhatjuk vissza a cuccot, nem mondhatjuk, hogy bocsi, nincs-e vmi más megoldás...

- a Vöri!
- úristen… az alig van magánál.
- mást nem ismerek.

Vörinek nem volt mobiltelefonja, semmi elérhetősége, annyit tudtunk, hogy az Oktogonnál, a Zöldség-Gyümölcs nevű helyen szokott üldögélni, sztondulgatni, ott lehet őt megtalálni, és elsőre meg is találtuk. 

A megadott helyen üldögélt, és ránézésre elég rossz bőrben lehetett.  Zavart volt, izzadt, vakarózott, így amikor felhoztuk hogy lenne nálunk valami, azonnal fellcsillant a szeme.

- Egy perc alatt eladom, csak előbb ki kell próbáljam.
- hát. oké.

Eltűnt a wc-ben úgy 10-15 percre, majd egyszercsak kipenderült, kért egy kávét a pultnál majd táncikálva odasasszézott hozzánk.

- Adjatok egy telefont!

Egy kis notesz kerül elő, ami tele van krikszkrakszokkal, rajzokkal, versekkel, és telefonszámokkal, majd kiáll a körúton a járda közepére, üvöltve telefonálni.

- KUKAAC! Otthon vagy?? Kukaaac!! nyalcsi kell neked? NYALCSI IGEN, KELL NEKEED??!

Kurva gáz volt, és rögtön megértettem, mivel lesz a legnagyobb problémánk: ezek a fazonok teljesen elmebetegek. Úton Kukac felé az járt a fejemben, hogy oké, ezen a szaron legyünk túl, fizessük ki az ukránt és kész, befejeztük. Visszatérek a kényelmes nyugodt kis életemhez, mintha ez csak egy rossz álom lett volna. Csak fel kéne már ébredni belőle.

Kukac egy csontsovány cigány faszi volt, aki a feleségével lakott egy fullos tetőteraszos lakásban a Kálvin-tér környékén. 

A csaja asszem zongoratanárnő volt, legalábbis minden tele volt kottákkal, könyvekkel, meg jegyzetekkel, illetve a Kukac saját készítésű elektronikus hangszereivel. Elég fura pár voltak.

- Vörikéém, hát te még mindig élsz?

Egy fél órája lapogatják egymás hátát, ölelkeznek, sztorizgatnak, mígnem Kukacnak ránk terelődik a figyelme.

- És ezek kik?

Vöri röviden felvázolja a helyzetet, hogy mi egy szimpatikus pár vagyunk, akiket az előbb ismert meg az utcán és van nálunk egy féltéglányi eladó heroin, amit szeretnénk értékesíteni. Újrajátszuuk az oké, de előbb ki kell próbálnom szitut, mindketten elkezdenek kanalakkal tűkkel meg citromsavakkal szarakodni, mi meg szokás szerint azt se tudjuk hova nézzünk addig.

Közben bejön Kukac aranyos, szemüveges csaja, hogy kérünk-e kávét, amit mi udvariasan visszautasítottunk, jelezve hogy mi igazából már mennénk is, csak a srácokat várjuk hogy ….ööö… picsába.

A srácokra nézve látom, hogy most valószínűleg le kell üljünk és várnunk kell egy darabig. Vöri valamit mintha jegyzetelne, de félpercekre elalszik közben. Kukac egy pohár vizet próbál letenni az asztalra, vagy talán fölvenni onnan, nem tudom eldönteni, mert mintha egy állóképet néznék.

Ezt látva mégis inkább kérünk egy kávét, és leülünk velük szemben a kanapéra. Mi a faszt keresünk mi itt? 
Hogy tudtunk ekkora szarságba keveredni?

10-20 perc múlva már kezd múlni a varázs, Vöri komótosan elteszi a noteszt, Kukac is szép lassan leteszi az asztalra a poharat, megtörli a kifolyt nyálát, majd annyit mond:

- Kiváló. mennyi van belőle?
- Sok!

Vágja rá Bea, de amikor rámeredek gyorsan kijavítja magát.
- Úgy értem nincs több.

Kukac nagy nehezen föltápászkodik, fölhajtja a kanapé matracát, ami alá köteg pénzek, ezresek és tízezresek vannak csak úgy beszórva. 

Eltart egy darabig mire kiszámolja a szükséges pénzt,  mert közben legalább 15-ször bealszik, de végül egyben lerakja elénk az asztalra. 

Egymásra nézünk, elrakjuk a pénzt, illedelmesen megköszönjük a kávét, megsimogatjuk a cicát kifele menet, majd kisétálunk a Kálvin-tér forgatagába. 

Na, hát ez ennyi volt! Megvan a pénz. Vége a kibaszott rémálomnak! Elhiszed? 
Hazafele a kocsiban Bea megkérdezte,

- amúgy kiszámoltad már mennyit kerestünk ezen?
- Bea! Ugye ezt tuti nem csináljuk mégegyszer, ugye nem vagyunk teljesen idióták ??!
- ajj dehogyis, perszehogy nem vagyunk azok.

Abszolút nem nyugtatott meg a válasza, sőt. Amíg Beát hazavittem Bécihez, a pasijához mindketten a gondolatainkba mélyedve hallgattunk, és próbáltuk megemészteni a történteket. 

Baszki alig ismerem ezt a csajt, és ennyi minden életemben nem történt velem. És itt ül mellettem, halál lazán lakkozgatja a körmét, énekel, meg lufit fúj a rágóból. 

őrült. 
mint egy kóbor macska aki szarik mindenre. 
Gyönyörű. 
totál belezúgtam.