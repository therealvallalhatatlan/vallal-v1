Megmondom a nyaralást, mint olyat sose értettem. Napozni, lődörögni, nem csinálni semmit, csak elbaszni egy csomó pénzt túlárazott szarságokra. Nem tudom mi ebben a jó. 

De Bea dúsgazdag nagyszülei idén két hónapig Thaiföldön nyaralnak, mi meg eltölthetünk pár napot a tatai Öreg-tónál található kétszintes nyaralójukban. 

Nem tudnak róla természetesen, úgyhogy igyekszünk diszkrétek maradni.

Szereztünk egy új strandtáskát, amit Bea kitömött a cuccaival, én meg a tetejére tettem a fürdőgatyámat. Kellhet még valami? Hát, ha már nyaralni megyünk akkor adjuk meg a módját. Nemrég jött haza egy haverom hollandiából, és egy A4-es lap méretű LSD bélyeggel lepett meg. Letépek belőle 8-10 darabot, beteszek egy befőttesüvegnyi zöldet, speedet, egy kis gombát és amit még találok a hűtőben.

Félredobom a fürdőgatyát és gondosan bepakolok mindent a strandtáskába. Mehetünk is! Az útból nem sokra emlékszem, mert Bea vezetett és én ha az anyósülésen ülök, szinte azonnal elalszom. Arra ébredek, hogy az ujjával bököd.

- Kelj már fel itt vagyunk, ezt nézd!

Pofás kis emeletes házikó nagy erkéllyel, muskátlikkal, gyönyörűen karbantartott kerttel, pár száz méterre a tóparttól. Nem rossz. 
Szomszédok az ideálisnál eggyel közelebb vannak, de ettől mi még nagyon jól elleszünk.

Na nézzük csak! Kezemben a strandtáska. Hol a fürdőgatyám a tetejéről?

Hiszen ez az egyetlen dolog amit elcsomagoltam...átnézem a kocsit is, de sehol nem találom.
Hm. Na mindegy, majd fürdök alsógatyában.
- Na mucikám, egy aperitif...?

Berakjuk csumára a kedvenc mixünket, mindketten bedobunk egy-egy bélyeget, bontok egy sört és kiülünk az erkélyre spanglizni. Kibaszott luxi ez a hely. Délután 4 óra körül lehet, forró aranyló fénnyel süt a nap, és fák között, a sétálóutca felett látjuk a tavat az erkélyről. Bea levetkőzik pucérra, hogy érje a nap mindenhol, és jómagam is elhajítom a törölközőt amit magamra tekertem.

- Maradjunk is így!

Akkor még nem sejtem ezzel mennyire beletrafáltam. Az elkövetkező 6-8-10, kitudja hány órát ugyanis seggpucéran fogjuk tölteni. 

De nem ám csak otthon, bent a városban is. De nem akarok ennyire előreszaladni. 

Az LSD-nek (főleg ha a megszokott 80-100ug-s helyett véletlenül egy 360 mikrogrammost veszel be) van egy olyan hatása, hogy nem fogod fel mekkora idióta vagy. Csak visznek magukkal a történések, halálra röhögöd magad mindenen, miközben mások megbotránkozva néznek rád, hogy mi a faszt csinálsz. És 360µg fejenként bizony elég sok, mint kiderült.
- Úgy ennék egy fagyit!
- menjünk le a partra!

Ahogy ránézek Bére látom, hogy mindketten egyre furcsábbak kezdünk lenni. Színes rajzolt figurák, komikus mozdulatokkal. Ez kezd érdekes lenni! 
Jó ötlet, nézzünk körül a városban, jó ötlet!

Bea szépen felöltözik mint a nyaraló házaspárok az esti sétához, tudjátok, vállra terített elöl megkötött világoskék pulóver, szalmakalap meg ilyenek, én meg a derekamra tekerek egy törölközőt, magunkba döntünk még ezt-azt, vodka, paradicsomlé amiből keverek egy bloody mary-t egy nagy befőttesüvegbe mert csak azt találtam, majd gondosan bezárjuk a bejárati ajtót, és berakom a kulcsot az ingem zsebébe.

Á nem kell ez az ing, meleg van. Földobom az erkélyre egy laza mozdulattal.  A kulcs. Na mindegy ezt majd megoldjuk később, ha hazaértünk.

Az az igazi “golden hour” mozifilmbe illő aranysárga napfény fogad minket a parton, nyugdíjas házaspárok ücsörögnek a padokon, a játszótéren családos anyukák-apukák fárasztják még a gyerekeiket hogy nyugodtan alhassanak tőlük, minden olyan nyugodt és tökéletes. Csak hát mi is itt vagyunk. 

- Nem fürdünk egyet nyuszi?
- én nem hoztam fürdőruhát.
- én sem.

Ellenállhatatlan vágyat érzek hogy besétáljak abba a folyékony olvadt aranyba, ami a tatai Öreg-tó volt eddig, látom Bea is megigézve nézi a hullámzó, nem evilági látványt a fél arcát befedeő napszemüvege mögül. 
Meg kell mártózzunk benne! Látok egy olyan részt ahol nincs annyi bámészkodó és be lehet menni a vízbe. Kézenfogva, mint a gyerekek akik először járnak a vidámparkban odaszaladunk, ledobáljuk a cuccainkat a napszemcsiken kívül, és begázolunk a jéghideg aranyló vízbe. 

- de kurva jóóóó!!

Mindkettten magunkról elfeledkezve prüszkölünk, visítozunk, lebukok a víz alá, elkapom a lábát, fröcskölünk, smárolunk, majd megfulladunk a nevetéstől, meg a sok lenyelt, hínáros, iszapos víztől.  

Senki sincs a vízben rajtunk kívül, de az is lehet csak kimentek amikor mi bejöttünk. Messzire elúszunk és onnan nézzük a partot összeölelkezve. 

El-el tűnik a lemenő nap a fák lombjai között, és a sugárzó narancsszínű fény úgy villódzik a retinám felszínén mintha valami kódot ismételgetne. Egy jelet... ez egy vészjelzés?

- Te muci…  hol jöttünk be a vízbe?

Valahogy kurvára nem ismerős ez a partszakasz, talán kilóméterekre is elsodródhattunk. Kievickélünk amíg már leér a lábunk, de ez valami totál ismeretlen hely, kurvára nem itt jöttünk be. 

A nap kezd eltűnni a fák között és utána kéne mennünk. Kezdünk fázni is, úgyhogy kimegyünk ott ahol tudunk. Egy stég van velünk szemben, amin pár horgász és nyugdíjas üldögél, úszva megközelítjük, és nem is keltünk nagy feltűnést, amíg ki nem mászunk a vízből és seggpucéran el nem szaladunk mellettük.
Egy ideig nagyon izgi és vicces volt fától-fáig sikítozva bujkálva futkosni, de nemsokra  a világ legtermészetesebb dolgának éreztük, hogy pucéran mászkálunk. 

Be is akartunk ülni egy étterembe de nem volt nálunk pénz, szerencse a szerencsétlenkedésben: a pénztárcát alapból otthonhagytuk.

Így aztán élvezzük a lemenő nap sugarait a hófehér seggünkön, és kézenfogva elindulunk találomra egy utcán, ami ismerősnek tűnik.

- nézd egy esküvő!

Megállunk kicsit bámészkodni pár méterre a násznéptől. Az ifjú pár épp most érkezik egy hófehér cabrióval, a násznép várja őket az étterem előtt. Édesek. Mintha minket néznének, mutogatnának felénk, de elhesegetem, betudom a jól megszokott állandó paranoiámnak. 

Túl kell lépni ezeken. Kedvesen mosolygok és mivel nem jut eszembe mit illik ilyenkor, szalutálok az ifjú párnak. Beát más köti le, a vállamra szállt katicabogárral beszélget egy ideje, és épp egy bonyolult táncmozdulatot mutat be neki. 

- Ugye mi nem leszünk ilyenek? - kérdezem.
- mi? úristen nem, dehogyis.

Még jó darabig bóklászunk így, betévedve valakinek a kertjébe ahol egy kutya frászt kap tőlünk majd kikerget minket, nevetgélve, menekülve nagy repülő bogarak elöl, rácsodálkozva minden furcsa postaládára, egy ferde padra amire nem lehet ráülni, a sok kerékpározóra, egy krisztus-szoborra amelyiknek látsz a fütyije, szóval mindenre. 

- Ó nézd, itt a házunk!
Valóban. Messziről látjuk, hogy a kertkaput tárva-nyitva hagytuk, azzal legalább nem lesz gond. A házba viszont még nem tudom hogyan fogunk bejutni. 

Megrángatom a kilincset, bezártuk. Masszív többponton záródó ajtó, itt esélyünk sincs. Ja de várjál, a terasztajtót is nyitvahagytuk, fordulokk Beához de sehol sem látom. 

Közben üvegcsörömpölést hallok, rohannék a hang irányába de megtorpanok, mert nyílik a bejárati ajtó, belülről. Cukiskodva áll az ajtórésben lesütött szemekkel, mint akit leszídtak valamiért, majd egyszercsak telibe pofánköp nyállal ahogy kitör belőle a nevetés, vihogva magával ránt a házba, az amerikaikonyhás nappaliba, ahol megáll az ütő bennem akkora pusztítást végzett. 

Jókora terméskő pihen a földön a szilánkokra tört üvegasztal helyén, beterítve a rajta levő porcelánok, vázák és tányérok szilánkjaival, és a mennyezetig érő hatalmas üvegablakok egyike is teljes mértékben hiányzik. 

Átsuhan a fejemen, hogy ez de rámcsimpaszkodik és vihogva  beledugja a nyelvét a fülembe, amitől sikítani kezdek. Ha ő nem aggódik, akkor én sem fogok egy percig sem. Felkapom és felszaladok vele az emeleti teraszon levő paradicsomunkba, rádobom a kanapéra, majd levegőért kapkodva agonizálok percekig miközben sikítva nevet rajtam.

- Első nap … hallod nyuszi …  jó volt mi? … háá? … milyen volt már mi... ? 
