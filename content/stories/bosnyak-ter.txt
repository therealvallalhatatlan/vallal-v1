Egymás után dobálom be a húszforintosokat a telefonfülkébe, miközben folyamatosan potyog ki belőle alul. 
Végre felveszi.

- Szevasz Csaba, megvan a pénz!
- milyen pénz?
- hát ööö... a... 
- recsegsz bazdmeg nem hallak! Gyere a csarnokba!

Igen, utólag nekem is leesett, hogy nem ezzel kellett volna indítanom, de nem igazán volt gyakorlatom ukrán bűnözőkkel való társalgásban. Próbáltuk kinyomozni ki ez, de senki sem ismerte a társaságban.

Viszont ránézésre elég vészjósló volt a susogós melegítőjében, és az összes herkás el volt ájulva -szó szerint- a cuccától. Hihetetlen jó minőség volt, amit azonnal kiszagolt a sok vámpír, lidérc, és egyéb éjjeli rettenet, hamar legendává vált, így aztán folyamatosan csörgött a telefonom. 

Ez is, hatodjára hív 10 percen belül hiába nyomom ki. Felveszem.

- Vöri vagyok bazmeg elvo…
- nincs már Vörikém, és mondtam, hogy nem is lesz. Nincs. Nem lesz. Elfogyott. Oké?

Hallom, hogy szuszogva dobálja be az aprót ami potyog ki alul, de inkább kinyomom a telefont. Mit magyarázzak még ezen? Heroint árulni haha, egy ukránnak ja bazmeg
... az bebaszna.

Megtapogatom a rövidgatyám oldalzsebét. Oké még megvan a köteg pénz, gondosan elrejtve egy Dunkin Donuts-os,  viseltes papírzacskóba.

- Gyere nyuszi elugrunk a Bosnyákra. Csak vegyél fel valamit.

Ezt valahogy mindig mondanom kell. 
És ezzel is csak azt érem el, hogy a derekára köt valami kendőt, felülre meg felvesz egy fürdőruhafelsőt vagy micsodát. Az elején kicsit gáznak éreztem, zavartak a bámuló, botladozó férfiak, de ma már leszarom. 

Alkalmazkodtam hozzá, és most úgy nézünk ki mintha mindig a strandra mennénk vagy onnan jönnénk éppen, atlétatrikó, szalmakalap, strandpapucs és egy bazinagy strandtáska tele Bea szarjaival, amit mindenhova hurcibálunk magunkkal.

- Na most már nyugi van cica! Kifizetjük aszt’ csá Csabi.

Beán látom, hogy ő nem ennyire vidám, megcsapta a könnyű pénz szele, és most ezt valami kihagyott lehetőségnek gondolja. Nem érdekel. Egyszer még hálás lesz nekem hogy nem hagytam hogy beszippantson minket ez a kibaszott fekete lyuk. 

Nem sejtettem, de ekkor már rég túlvoltunk a fekete lyuk az eseményhorizontján. Innen már befelé húz minket az erő. 

Beérve a csarnokba már messziről látjuk a takbaszakadt gombaárust, ahogy kedélyesen sürög-forog és csipkelődik a nála vásárló nénikékkel. Vannak nála páran, úgyhogy beállunk a sorba.
Közben kijön egy down-kóros kiscsávó a pult mögül és tartja a markát. Ránézek Csabára aki csak biccent a fejével. Ha jól értem adjam a kiscsávónak a pénzt. Milyen elmés. 
Előhúzom és átadom a papírzacskót, amivel a srác el is tűnik a pult mögött.

- Csaba akkor meg is volnánk, nemigaz? bocsi meg minden..

A faszi csak néz rám titokzatosan mosolyogva, mire megjelenik újra a down kóros kiscsávó egy papírzacskónyi gombával amit átnyújt nekem tátott szájjal.

- Vigyetek egy kis gombát magatokkal. Nálam mindig friss.

Átveszem a zacskót, mert rövidzárlatot kaptam, és valamiért nem kapcsolok rögtön. Csak adott egy zacskó gombát. Elég nehéz. Mindegy, húzzunk már innen a picsába.

- Hát akkor köszi Csaba... és jó munkát!

A down-kóros kissrác hosszan integet utánunk fülig érő szájjal. Mi a fasz ez az egész? Hazaérünk, kiborítom a gombát az asztalra, és kigurul három féltéglányi levákumozott csomag. Egy barna, egy fehér, és egy zöld. Ránézésre úgy egy kiló. Basszameg.

Mi a fasz történik velünk? Normális ez? Bea csillogó szemekkel, megbűvölten nézi a tasakokat, mint egy kisgyerek a cukorkaboltban. Nem fogja föl mibe keveredtünk. Fogalmunk sincs ki ez a faszi. De az biztos, hogy mi abszolút senkik vagyunk. Drogosok. Senkik. A társadalom legalja.

- Hát jó. Akkor tekerjünk egyet basszameg!

Bea vihorászva odaszökdécsel a hifi-toronyhoz és elindítja az aktuális kedvenc trackünket, és visszafelé már a kezében is a kopottas, speed-marta cd-tok. Feltépem a zöld és a fehér zacskót. A barna zacskót gondosan elrakom a mélyhűtőbe.
 
Igazi kis terülj-terülj asztalkánk van meg kell hagyni.
Bea sürög-forog a csíkokkal én legyártok pár cigit, és pár perc múlva már egymás szavába vágva hahotázunk, kiröhögjük, kivisítjuk magunkból az összes feszültséget, vadul smárolunk, szeretkezünk, sírunk, nevetünk, míg végül elájulunk a kanapén összeölelkezve, üvöltő TV mellett.
